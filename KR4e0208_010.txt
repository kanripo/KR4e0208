# -*- mode: mandoku-view; -*-
#+TITLE: 石洞集
#+DATE: 2015-08-25 00:25:56.240070
#+PROPERTY: ID KR4e0208
#+PROPERTY: BASEEDITION WYG    
#+PROPERTY: JUAN 卷十
<pb:KR4e0208_WYG_010-1a>¶
欽定四庫全書¶
　石洞集巻十¶
　　　　　　　　　　　　明　葉春及　撰¶
　志論一¶
　　順徳縣¶
　　　敘¶
敘曰萬厯甲申余至五羊城吴西公以志請歸羅浮山¶
則又至羅浮山歸白鶴峯則又至白鶴峯固以請乃許¶
<pb:KR4e0208_WYG_010-1b>¶
之古圖志徃徃竝稱余嘗放羅太史圖惠安今以施於¶
順徳志則地理建置賦役祠祀官師流寓人物選舉雜¶
志凡九篇奪邑中士夫權是懼故居其半亦殺青矣餘¶
業皆具草寘篋中未示人也客見之曰裘非一狐固然¶
不有純白乎五色相間謂之文一色不雜謂之純皆足¶
珍也苟悦漢紀無妨孟堅左丘明一人之身内外傳竝¶
存相資故爾余曰諾呉西公遂重鋟梓而圖别行昔孔¶
子作春秋其事桓文其文火義則自謂竊取之矣事非¶
<pb:KR4e0208_WYG_010-2a>¶
文不傳文非義不裁義以命文文以敘事是為經義者¶
宜也筆削失宜何以曰義舊志事猥瑣而文穢鄙李氏¶
庶㡬焉今無所繫不書即用舊文删潤亦過半矣意長¶
才短無所取裁持三言以誚我何以解焉乙酉季秋朔¶
石洞葉春及書¶
　　　地理志論¶
自古聖人曷嘗不因時敷土便事哉冀之幽并青之營¶
猶唐虞之世也夫地廣則生齒夥生齒夥則&KR1373;亂間生¶
<pb:KR4e0208_WYG_010-2b>¶
地廣則方制逷方制逷則敎象難浹人身之氣首壅則¶
瘍足不至而盭泳沫阻於遐深亦不軌之時有也余觀¶
天下初縣生聚敎訓積數十年逺或百年徃徃稱雄陟¶
禹之迹俱虞十人舉瓢一池而罟之百則萬國何稱焉¶
即如順徳在曩時固全烝之一臠而大裘之一腋也百¶
餘年來名賢國輔翰卿志節死義之臣前後相望應書¶
之士滿公車矣豈非地事遘㑹於天時哉故曰聖人之¶
功時為之庸詎不信夫辟不必地聚不必民因其山川¶
<pb:KR4e0208_WYG_010-3a>¶
綏其都里慎其城守險其走集修其隄防物其土宜正¶
其風俗本禮而為之敎則惟在牧夫哉則惟在牧夫哉¶
　　　地理志總論¶
論曰縣倚東南隅其四至就縣言之耳西北二至請置¶
縣已云其實石&KR0008;出五斗口而北龍江白藤出仰船岡¶
而西方中以論提封則誤矣堡近逺圖若村增損多寡¶
舊志或不同吾據今書之也序圖宜順堡各以一數之¶
總其凡今雜亂無紀重複不則疎缺或曰析自南海則¶
<pb:KR4e0208_WYG_010-3b>¶
然版在天府不得而更矣甘溪之末乃蛋人河泊所革¶
置此鱗介而衣冠之王政也¶
　　　古蹟論¶
論曰李承箕言有蹟不如無蹟古聖賢所歴其風人自¶
不忘非若後世借此夸人可姗笑也詩社何詩步青雲¶
名館是富貴之志耳甚當然猶因舊志次之余覽徃時¶
所謂詩社里塾皆稱古蹟否則附於宫室洎近世至五¶
六十區大氐鄉人邑屋遊觀之所非有名徳休問可傳¶
<pb:KR4e0208_WYG_010-4a>¶
也一切削之如西京隳壊巋然靈光獨存亦簡牘一快¶
哉善建不拔吾聞諸老子¶
　　　建置志論¶
設官分職以為民極必有治所揆文奮武賑乏恤孤至¶
於遊觀皆王道也古者天子之居茅茨采椽土階三等¶
况乎郡邑後世易以華美定上下而辨等威帝王之道¶
若循環一質一文何足異焉君子攸芋無亦惟民是務¶
夙夜以思思其難而圖其易兢競所以治若汰然於百¶
<pb:KR4e0208_WYG_010-4b>¶
姓之上堂百里而門萬里使人望之如帝室紫宫而不¶
可即或慶讓之所不及廢址斷垣鞠為茂草小人有闔¶
廬以避寒暑燥濕故者新墜者舉堂堂大邑而直四竟¶
之内不治謂政敎何是慢之過也汰則民殘慢則民廢¶
殘而且廢何以在上余罪言也夫¶
　　　預備倉論¶
論曰諸司職掌司府州縣各有倉以給嵗用豐盈是也¶
名在㑹典洪武初令縣四鄉立倉一曰預備正統五年¶
<pb:KR4e0208_WYG_010-5a>¶
遣使者督行東南二倉即此廣州志預備倉三并豐盈¶
誤矣二倉不積榖廢久嘉靖志遂以古蹟目之又誤今¶
有司奉承徳意嵗千石盡入豐盈數年之後匪惟腐敗¶
不可食主守且受其罪陳新相易有三年之積則勿居¶
而儲價以待亦何憂惡嵗哉¶
　　　社倉論¶
論曰五夫社倉朱子言數年間左提右挈上説下效為¶
鄉閭立無窮之計盖其難哉曾仲魁一言逺近響應登¶
<pb:KR4e0208_WYG_010-5b>¶
髙而呼聲非加疾其勢急也然榖猶寓祠廟法固未備¶
未幾多侵牟乃請歸縣豈非無劉如愚父子哉里社不¶
皆可任聴之懼計私害公謹其出入則鉤校靡密上下¶
相遁自昔病之矣¶
　　建置志總論¶
論曰里一亭坐里正三老十有九章聴民訟制也祇具¶
文於縣門射圃匪獨觀徳欲得穿札之士用之廢者十¶
九即存有足音乎洪武間建社學有司奉職無狀髙皇¶
<pb:KR4e0208_WYG_010-6a>¶
帝發艱哉之嘆而止正統初復并責督學使者郡邑學¶
尚廢墜何乃社乎預備倉置四鄉正慮移民今遷城中¶
金矢罕入故空虛社倉又令甲所不及矣巡司僦居於¶
城郭民兵罷憊於道路屯卒偷怠乎壟間戍兵逍遥乎¶
河上孔子曰文武之道布在方策其人存則其政舉方¶
今盛明王道四達豈直方䇿之遺也不舉得乎¶
　　　賦役志論¶
董仲舒言古者税民不過十一役民不過三日後世率¶
<pb:KR4e0208_WYG_010-6b>¶
二三十倍盖傷秦漢之際云余觀周自生齒以上登於¶
天府夫各授田孰隠而失百畝凡起徒役雖家舍一二¶
人田與追胥則人人任之矣今豪黨之家與吏為市丁¶
數十而一登政雖重乎實數十人共之也農耕富民之¶
田見税十五率畝而收二石為米九斗而輸三升於公¶
合農之半是六十而税一也烏覩所謂二三十倍於古¶
哉盖古事省而無聚食之人後世聚兵而食男子疾耕¶
不足於糧饟其他經費若宫室賜予之屬不與焉故秦¶
<pb:KR4e0208_WYG_010-7a>¶
漢來一切巧奪乎民尊為挈令山海闗市之租盡入大¶
農佐賦其在邑中田賦里甲之外鹽漁及諸課税徭傳¶
衛所郡縣屯戍之兵皆出丁田輕彼而重於此是朝三¶
也縣官空虛大農嵗以殿最長吏獻程不及且得罪不¶
敢言薄斂緩征事矣毋令貧者丁多富者糧少侵漁絶¶
於宿胥以䑕為虎里正行於其甲不能亦庶㡬所以治¶
士初試官如入闇室墮弱以吏為師賢豪又鄙瑣之儒¶
者徃徃稱述孔子安得辭計吏曰有主見謂知大體而¶
<pb:KR4e0208_WYG_010-7b>¶
不一料量哉余故詳著於篇為長度式覽焉¶
　　户口論¶
論曰洪武詔天下户置帖書其鄉貫丁口名嵗編給於¶
民其籍藏部後册率十嵗一更户口脱漏罪自長吏而¶
下以多寡為差至嚴重矣邑册始景泰壬申户口至十¶
嵗輒増𢎞治間匪有兵革之事荒札之烖也耗甚豈孝¶
宗仁厚有司奉宣徳意偽增者不敢實之抑胥為政闔¶
闢㺯走不免哉今視景泰戸增而口損唐人户有調丁¶
<pb:KR4e0208_WYG_010-8a>¶
有庸我朝取民惟其丁不惟其户户大丁米鱗崪算事¶
必重無患離析一身之繇乃至當賦一石有身為患此¶
其趨辟不亦宜乎戸絶三之一口五一不啻更賦亦厪¶
厪矣軍匠宜存餘弓田後糧無虛懸削之可也女大小¶
口徒給鹽鹽不口給而必登之法如是耳胥云不登小¶
口自昔已然及上户千乃一二烏所稱浩穰哉五分邑¶
中之户軍居其二故多清句之苦或言邑以朶集適配¶
軍他衞所近者百里逺數千里老疾物故亡逃率以伍¶
<pb:KR4e0208_WYG_010-8b>¶
産子補之無則取於原貫徃句卒至常一二嵗乃歸得¶
賂從此逝有矣句者多解者鮮送者未返行者業亡逃¶
抵家其弊日滋更變姓名損增字畫移易州縣奉頭而¶
竄占籍殊絶之域不可勝數也宣徳間遣直指使者清¶
天下尺籍補其闕切者紀録亡逃則蹤迹之户絶丁盡¶
徃徃見稱或同名若無名籍不可詰問里老胥人實為¶
逋逃主本流鄉簿以嵗清册叅之罪胥人之飛詭及里¶
老之縱匿嚴謫戍之條其庶乎余觀唐豫約其鄉補軍¶
<pb:KR4e0208_WYG_010-9a>¶
審送少壯當行之人無墨貨欺隠取罪則猶盛世之風¶
哉諺曰句一軍害百口充一軍禍三族言解之為旤也¶
軍政廢即令得軍徒縻我倉廥將焉用之以亡逃之饟¶
募勇悍之兵亦計之兩得哉¶
　　　田賦論¶
論曰秋租鈔出於地田惟官租有之粤無此豈初折米¶
帶秋糧以徴後遂冺其名乎如夏税米初尚二石四斗¶
有竒至𢎞治僅存三升糧嵗增亦不覺其亡矣成化間¶
<pb:KR4e0208_WYG_010-9b>¶
田地如故而糧之增者二百餘石何以故耶官民諸則¶
頗繁屯軍與民爭田覈屯田而有餘也歸於官遂名屯¶
軍餘田有之自隆慶始屯軍依民例皆此類也夫田非¶
彼即此烏用創名為哉弓田後諸則皆廢姑存之俟他¶
日攷鏡焉¶
　　　官民田論¶
論曰膠柱哉官民田之議也官田傳自前代如公職等¶
有司奉錢淵明令公田種秫是也官親挈以授農人嵗¶
<pb:KR4e0208_WYG_010-10a>¶
収其入無富人淫於其間故其科也重民田農人受於¶
富人既入大半之税縣官不得更重取之故其科也輕¶
後世無復在官之田科仍舊貫故薄征蠲役以節適章¶
皇帝減官田租挈詔雨下睿皇帝於蘇州減至八十餘¶
萬石豈不仁哉然未易弦而張之也朱子謂漳有官田¶
職田學田名不一輕重亦異吏縁為奸欲九等定畮總¶
一州税租之數而分𨽻焉今幸弓田宜上書請如朱子¶
而削官田之目乃如江西版中田地無論所著并書官¶
<pb:KR4e0208_WYG_010-10b>¶
民不則三壤祇以官田為上何哉王者有分土無分民¶
他縣人置田於此人宜從田憚委輸之勞以田徑歸其¶
縣我亦患其逋負縱之逃遁昧薆職此之由階之為奸¶
又何禁焉邑瀕海有沙潬田西水東注流塊下積則沙¶
潬漸髙植蘆積土數千百畮可趼而待也其利不貲常¶
嚚訟自戴御史議以抵浮糧弓田後糧無浮沙潬亦弓矣¶
若桂洲南青步海中葉沙等則與香山壤界其田五百¶
餘頃聞弓田時民多潛籍香山盖利之云知縣葉初春¶
<pb:KR4e0208_WYG_010-11a>¶
至始正之然不能歸其半嗚呼吴楚交兵由爭桑女子¶
豈一家之故哉上田科米雖加一升其則故重中田又¶
減官米一升乃視民三合較一畝之賦新故不逺民之¶
不察嘖有煩言所謂不見其睫也¶
　　　農桑論¶
論曰髙皇帝令天下户植桑豈非成周遺意哉然大司¶
徒辯十有二壤之物以教稼穡樹藝禹貢蠶桑惟兗州¶
耳藉令不皆桑而樹其土之宜木征亦如之豈不良美¶
<pb:KR4e0208_WYG_010-11b>¶
奉法不䖍徒以空文塞詔紙上栽桑之諺在在而是則¶
有司過哉¶
　　　屯田論¶
論曰祖宗法不能守莫屯田甚也洪武中分軍屯田再¶
定於永樂一軍受田二十畝以所獲為饟而輸餘糧六¶
石於官則定於正統云屯軍自食兩人又給一人仰於¶
民無幾况初十分其軍少壯乗城老弱屯種屯者三城¶
者七二八一九四六中分隨地緩急坐食寡矣自屯卒不¶
<pb:KR4e0208_WYG_010-12a>¶
更而視田為世業典賣時有或居城市召佃坐収其入¶
抵糧而食其餘久之佃為主卒為客問之田所在不能¶
道移易欺占所由起也逃絶嬗授之際姦人易乘豪黨¶
之徒以武斷於鄉曲或至侵剋并軍丁奴之何可勝數¶
故額日削夫國家所為軍屯即丘甸之遺有倉以儲有¶
場以教不獨授田而責之入也倉場失亡日箠楚之六¶
石猶不能無負安望折衝禦侮哉春耕籍漫漶久議者¶
嘗欲稽之憚於旁午天下一家軍民皆朝廷子弓田時¶
<pb:KR4e0208_WYG_010-12b>¶
披籍而求懸互訐之賞開首改之門亦其㑹也今不欲¶
吹糠哉於其存者正經界核逃故明承補還春耕之舊¶
憲臣嵗行部省視之庶弭患於將來失今不治後又甚¶
焉尺籍闕征行戍守徴發屯軍給之饟而以餘子耕固¶
當細糧徴在衛所不具論¶
　　漁課論¶
論曰國家漁課達於山谷溪澗之水芥為之舟課亦不¶
免故皆敷於里甲邑以海為池課之宜也㸃視初必皆¶
<pb:KR4e0208_WYG_010-13a>¶
業漁之人死徙千無一存而算舟以抵徒見出没鮫人¶
之室而烏知不然哉閩人嘗奏漁册十年一更以新補¶
故余令惠安盖為之矣夫漁業有浮實乘潮掇取若棹¶
艇徃來浮業也繒門禾蟲阜之類實業也邑中實業盡¶
入豪宗利役貧民而不佐公家之賦今不欲更而張之¶
與小民争一手一足之利并度豪宗甚非計也鴨阜起¶
於洪武永樂間其圖具在雖非漁業以之抵課有四善¶
焉免逋負一去蟊賊二抑兼并三弭暴亂四矣因噎廢¶
<pb:KR4e0208_WYG_010-13b>¶
食則亦不察於民故哉¶
　　　鹽糧論¶
論曰五代以官鬻鹽民不能與為市折閲則分五等之¶
户而抑配之後鹽不給徴鈔如故今所謂户口食鹽何¶
七百年一轍也管仲謹正鹽筴男女之厯至於升兩後¶
世祖述或失其意既正於商而以空名寓筴儒者多羞¶
五伯今視伯何如哉¶
　　　料價論¶
<pb:KR4e0208_WYG_010-14a>¶
論曰閩中八分丁料始於御史灼本糧定銀附徴於糧¶
事已而民不知豳以行於吾粤皆仁人之用心也初議¶
卒不能守欲湯之滄不如絶薪止火而已則在吾君相¶
哉¶
　　　牛税論¶
論曰六擾獨屠牛有𣙜律禁之故也法應殺輸其皮角¶
利刀錐之入而令鼓刀而屠百里内日殺啼噭數百則¶
法不足信矣以老易少猶得全牛之半仁者不為即令¶
<pb:KR4e0208_WYG_010-14b>¶
程子而愚長攘竊而害農人未可謂非實旤也禁天下¶
毋屠牛頃有詔軍市租倚辦於此不敢奉宣嶺海之間¶
方數千里豈少此瑣𤨏哉願執事者之慮之也¶
　　　里役論¶
論曰里長者里之長也天下之勢自下而上甲首上有¶
里長里長上有縣令縣令上有郡守郡守上有藩司藩¶
司上有六卿而天子加焉余嘗謂里長下縣令一等非¶
躗言也有司不長之故長者不樂為計丁應日以免為¶
<pb:KR4e0208_WYG_010-15a>¶
幸供張不辦而期㑹之時愆箠扑交下駢首何校交臂¶
請囚鉗釱纍纍踵相接於道路胥靡之徒不觳於此矣¶
老人固以徳齒推擇今闒茸輩徒拜揖送迎官府為儀¶
程功商物以取刀錐之利或竊貲於鬻獄有司亦𨽻畜¶
之駔㑹之人不賤於此矣何必上古隋唐鄉職猶以品¶
官名士為三老漢甚衆國初之制豈不然哉奈何輕之¶
如此蘇氏之言曰逺莫如近近莫於其所與兢圖治理¶
效必自所與競始矣¶
<pb:KR4e0208_WYG_010-15b>¶
　　　均徭論¶
論曰王介甫當國所貫行孰不仇也他未論雇役人人¶
今誕章矣美惡隨人侏儒哉徃五年役它亦有十年者¶
嵗額等而各甲丁糧不齊經費輕重相懸於是為一段¶
維之總邑丁糧畫而十以均適今復以叢於十年者年¶
一徴之丘仲深負米之喻未可謂非便事也寜殺無笞¶
其亦可哉¶
　　　條鞭論¶
<pb:KR4e0208_WYG_010-16a>¶
論曰始料最繁自邵御史折而帶徴於糧民誦簡便此¶
條鞭之權輿也民壯驛傳銀戴御史亦嘗帶徴而不混¶
糧之内自是或行或罷霍文敏計兩粤便事常搤掔今¶
即均徭均平向皆役於五年十年者嵗編之又通為一¶
民知嵗輸㡬何而不知某糧㡬何某役㡬何謂之條鞭¶
稱名少而耳目専未知天下聖人之政東南舉稱之矣¶
何者錯薪翹翹不知一束之易操也岐路㝠㝠不知一¶
塗之易遵也雖然無畛出納之際胥為政能殿最我能¶
<pb:KR4e0208_WYG_010-16b>¶
督責我將盡力以赴之否則歸罪於民上下倀倀以瞽¶
遇瞽余嘗為縣既合之又分之民知其分以期其合官¶
受其合而理其分若八音竝奏不相奪倫嵗終縷疏其¶
負以胥後命民亦甚便官亦甚逸則在心計爾矣¶
　　　鋪甲論¶
論曰國家以里甲任民推擇齒徳為老人里中有盜¶
戍卒罪人逋逃及惡人不能捕者里甲老人集衆禽之¶
具教民榜盖時衞所以禦大寇廵司兵以緝細奸間有¶
<pb:KR4e0208_WYG_010-17a>¶
如所云不過老人里長帥甲首追胥未聞總小甲也總¶
小甲立亦不能任盜賊故又變為保甲夫甲一耳里變¶
為鋪鋪變為保非三保甲哉實效不責而徒空名之更¶
過矣¶
　　　祠祀志論¶
今天子百神主天下郡邑經祠有司各以其職用事而¶
不領於祠官諸侯祭其畺内即天子所柔也牲幣牢具¶
有故無所興侐其廟宇毖其壇垓豐備其登刑簠簋忠¶
<pb:KR4e0208_WYG_010-17b>¶
信於民無寜矯舉以祭不獨夕牲薦鬯而始兢兢神必¶
答焉休徴見風雨時若降之嘉生故子路以宰有人民¶
社稷非敢為佞也人非響至灼燿鬼責之未嘗媟媠者¶
衆佛老之宫金碧照寰㝢瞽宗茀草不剪有矣謂令甲¶
何閭閻愚民動於光景至割俛仰以奉之猶自以為不¶
足也明禋忽於此腏食淫於彼余故述典祀籩豆之事¶
陟降之禮則有司存余不敢言之也¶
　　　先師廟論¶
<pb:KR4e0208_WYG_010-18a>¶
論曰宋濓之議韙矣安逺之謫則無以異故耶今毁象¶
祠啓聖退况融輩畧施行矣而樂猶未備也制州縣樂¶
得式於府可不務哉可不務哉¶
　　　壇祀論¶
論曰洪武禮制里社稷壇視縣社稷里厲壇視縣厲直¶
年里正帥百一十户行之春秋社日用大統厯厲祭視¶
縣祭畢燕誓民非土榖不生鬼有歸則不為厲如制侯¶
禳禬禜不患無所此廢淫祀縱矣欲彼禁反經哉故曰¶
<pb:KR4e0208_WYG_010-18b>¶
丘夷川實非虛言也吴廷舉禁淫文曰律祀典神祇有¶
司致祭不當祀而祭杖頃行龍山龍江見五嶽廟中禺¶
五帝冕而執圭東嶽泰山在濟南西嶽華山在西安北¶
嶽恒山在真定南嶽衡山在衡州嵩山在河南為中嶽¶
五嶽視三公諸侯在其域内乃得祭之祭用木主號如¶
其山壇而不屋天子有事告以薌無則已今帝之而不¶
知其公也僭諸侯之事而不知其庶人也季氏旅於泰¶
山孔子譏之况庶人乎淫昏之鬼充斥閭巷家為巫史¶
<pb:KR4e0208_WYG_010-19a>¶
四十保大氐盡叢祠矣嵗時伏臘醵錢禱賽椎牛擊鼓¶
戲倡舞像男女雜沓忽祖禰為出門之祭富者長奢貧¶
者殫家甚至攻剽嚚訟之徒資以決筴是奸盜之主而¶
禮法之蠧也知縣不佞有人民社稷之寄民神雜擾不¶
可放物罪則在予四十保淫祠悉毁之其材以修保之¶
亭壇有餘輸縣營繕象投水火民孝弟力田奉公自求¶
多福不然於我政人得罪求助鬼神無及已於是毁淫¶
祠八百餘所御史汪宗噐惡之計竹木斤兩以罪嗚呼¶
<pb:KR4e0208_WYG_010-19b>¶
不辯善淫而以其睚眦報愧淫鬼矣¶
　　　鄉賢祠論¶
論曰名宦鄉賢所以報功昭徳章軌垂勸也不綜覈其¶
素祇以官爵子孫蟬緌蟹匡數世之後神主流出户外¶
矣善乎唐應徳氏之言曰以位則魯國之社當大牢於¶
三桓不當於棲棲削迹之人子孫得私三桓之力皆奉¶
其祖父從於大烝而孔子作春秋特書弗父何叔梁紇¶
於僑札上矣是故吉州之祠羅文恭欲抱其父以歸雅¶
<pb:KR4e0208_WYG_010-20a>¶
淫并奏賢不肖混淆豪傑之士所以羞與噲伍也部檄¶
釐之幸甚或有為黎丘大人之説者則名實難哉¶
　　　崇義祠論¶
論曰奎死袁州瑞死萬年故志不録祇於子賞官見之¶
豈少之哉以死勤事祀於其所可也劉義稱龍頭人故¶
竝祠然與史多不同乖異余弗能詳之矣語在本傳¶
　　　官師志論¶
泉而目之貪豈不妄哉南海珠璣犀瑇瑁果布之凑㫝¶
<pb:KR4e0208_WYG_010-20b>¶
者猶外府也至輒甘心焉曰泉實然故舉而辱我石門¶
在邑東北建邑百三十餘年吏大小無慮四百有亷有¶
鄙蒼梧吴公乃與處默方駕稱二吴何乃罪泉哉賈庸¶
播耕主人費家而美食調布而求易錢固祈深耕熟耘¶
也庸客致力而疾耕盡巧而正畦陌亦美食錢布使也¶
毁其防而殘苗是庸受直而螟鼯報徳也令以下至於¶
流外孰非庸於國者無令曰子實民養而殘民以逞乎¶
貪夫殉財烈士殉名盖各適其適矣狐丘之盜譽之則¶
<pb:KR4e0208_WYG_010-21a>¶
悦盜之則怒何則彼固&KR1373;戾未嘗不忸怩負此聲也盡¶
節奉職而不章徹何以示勸恣行不軌豐肉褕衣没其¶
犬馬之齒誅而逃於後世則貪冒之夫寘力焉摭故牒¶
訪遺老列職名稍著其行事亦當世得失之林也硜硜¶
不讓而好盡言以招人則余有罪焉矣¶
　　　吴廷舉傳論¶
論曰淮南振落公孫𢎞而憚長孺守節死義宸濠畏獻¶
臣巡撫江西耽耽哉皆山之虎豹也獻臣與獻吉同官¶
<pb:KR4e0208_WYG_010-21b>¶
訟其横自以與梁文康蔣文定友取容武宗朝不能正¶
則自劾焉所謂面折不能容人之過哉崔文敏稱貞才¶
潔履厚行定力信矣布政時許佛朗機貢粤人以為貶¶
夫越裳重譯周公不為啓釁事變叵測應如轉圜安可¶
執也况獻臣議即沮格奈何罪之樹髙而風集焉人髙¶
而毁生焉所從來矣¶
　　　沈鈇傳論¶
論曰余至廣州徃來縉紳先生間其談沈公率多壯厲¶
<pb:KR4e0208_WYG_010-22a>¶
之氣夫武王訪道而以武稱文王大勇而以文顯非有¶
不足語其盛也沈公節用愛人尊髙年敬有徳推奬賢¶
士諸善政不可殫數奈何獨鋤彊稱哉余以為沈公計¶
魁梧嚴峻及觀厥容貌乃逡逡如儒生常有以下人者¶
志念深矣區志才論篤君子也詩沈公曰懸知烏攫肉¶
寜厭釡生魚公庭時肅肅里巷日與與人以為然¶
　　　陳表傳論¶
論曰余觀𢎞治志陳表之魚官也以陳言云不知所言¶
<pb:KR4e0208_WYG_010-22b>¶
者何承箕去表二十餘年其於遺文古事不啻追亡摉¶
匿豈於表遺之令表所稱誦可著廟廊當與葉平遥比¶
矣然士多有困厄所言不用自令沉鬰而死可勝道哉¶
　　　官師志總論¶
論曰四岳堯遜之位明徳可知十二牧即不逮稷契輩¶
皆亮工之臣也自九官埀益所讓外此無名者畧甚官¶
師第志善惡亦足備勸懲矣或言上古文書省約邑宜¶
詳郡郡宜詳國故諸家表官下逮筦庫余不得而違也¶
<pb:KR4e0208_WYG_010-23a>¶
始未年月多不詳亦無庸詳哉嗚呼丞簿而下何罷斥¶
之衆耶薄待而厚責之亦勢之不能得也是故善無㣲¶
而不書惡有巨而獲免盖不獨丞簿下矣¶
　　　流寓志論¶
至治之世四夷賔服中國乂安天子深拱於穆清羣臣¶
竝受其福當是時操賞罰貴賤之權以臨馭㝢内君子¶
則加諸膝小人則隊諸淵賢者通籍於廟廊不賢者秉¶
耒於隴畝是故禦魑魅於四裔乃渾敦窮竒禱杌饕餮¶
<pb:KR4e0208_WYG_010-23b>¶
之徒野無遺賢人各安其居守其職未有踰河蹈海結¶
軌名山聞某所有賢者則贏糧而從之也小雅廢而四¶
夷侵盖至宋而天地之綱絶矣邑去崖門百餘里勤王¶
之臣至焉賞罰貴賤之權施或不能盡協粤稱邊徼遷¶
人接踵其山羅浮其浸南海亦探竒者所願遊也張𢎞¶
範自夸滅宋劘崖銘功其意無峴山矣不與元同族者¶
惡而讎其石蘇劉義亡國之𨽻逋播之人也乃爼豆於¶
大良與𢎞範孰多乎鄒李兩公時尊官右職何算竟灰¶
<pb:KR4e0208_WYG_010-24a>¶
燼兩公踽踽覊旅論其爵位不如彼之赫奕論其徳澤¶
無政事以及民也至今想其人而識其所遊之處䲭鴞¶
羣號聞者不懌鳯凰來儀固人所快覩哉𢎞治志以劉¶
義邑人按其譜余本諸史與鄒李列於流寓嘉靖志所¶
列余以為斥晏也舍之¶
　　　李承箕傳論¶
論曰余鄉問念菴羅太史世卿何如人哉太史曰才子¶
陳子嘗謂世卿在白沙朝夕與論名理天地間所聞見¶
<pb:KR4e0208_WYG_010-24b>¶
古今載籍所存無不語未語者此心通塞徃來之機生¶
生化化之妙待世卿自得之太史止才之也豈竟未得¶
耶周梁石題李氏義學其語又别果孰是乎陳子言順¶
徳人謗世卿由吴獻臣固獻臣游揚太過或志故則不¶
傳其書無惑哉¶
　　　人物志論¶
豪傑不著名於圖書不録功於盤盂紀年之牒空虛有¶
激哉韓非之言也丈夫以七尺軀戴皇天而履后土豈¶
<pb:KR4e0208_WYG_010-25a>¶
徒林林總總等春秋於草木固將骨朽名存如孫叔豹¶
云爾蒼頡以前若載籍之所不齒無論齒矣古今經藝¶
百家賢聖之篇不傳者多傳者少不傳者其間名姓有¶
知之乎㣲獨不傳者傳者三五公外其間名姓有知之¶
乎此其大者朽遲小者朽速遲速之度莫之予奪是故¶
太上立徳其次立功其次立言猶不能以無朽三者不¶
立欲以不肖之身竊空名於後世朝菌而㝠靈之希君¶
子謂不如速朽之愈也人物國初獨有孫蕡闗敏功言¶
<pb:KR4e0208_WYG_010-25b>¶
雖不如古立亦庶㡬千里一士是比肩立百世一賢若¶
隨踵也建邑百餘年賢士大夫充溢編簡夫非桔梗之¶
睪黍與百貨竝列善評者價不失一故不於其彚而於¶
巻分俟善評者即朴為璞以欺吾不能也自小雅不廢¶
巷伯凖也安能廢之榮啓期言萬物人為貴吾為人男¶
尊女卑男為貴吾為男至列女而男子可思矣¶
　　　闗敏區禹民梁曾甫傳論¶
論曰元綱絶而維弛儁雄豪傑建號竝起其它小鄉聚¶
<pb:KR4e0208_WYG_010-26a>¶
屯兵保界審力相時何可勝數也當是時自致侯王小¶
者將吏元功剖符食邑慶流後世不幸亦葅醢隨之如¶
龍飛上天魚鼈鱦蟧隨沫正營何足定宅哉吾粤則東¶
莞功最髙寵最盛敏禹民一詣軍降生有榮位死有顯¶
號可謂鼓舞豪傑者乎如曾甫不先二子死者其功名¶
亦不可勝道哉¶
　　　張泰傳論¶
論曰余兒時讀陳子書想張叔亨之為人比長聞湛文¶
<pb:KR4e0208_WYG_010-26b>¶
簡謂執業白沙見其友張司徒謙柔而剛正卓然大雅¶
君子也然司徒貧甚霍文敏計兩廣便事順徳張泰博¶
羅張津皆司徒家産不曾於舊之豪寸陵遲衰㣲久則¶
墳墓不守兩公皆未考後世不得蒙黒衣之澤當塗以¶
章文懿請名敎之幸也余善津子碩其家蓬蓽碩賢嵗¶
貢不仕事母太夫人孝菽水厪具以衽帨又撱之泰宜¶
然嗚呼以優待士大夫孰不咈然怒者奈何出孟下哉¶
　　　張善昭張澯傳論¶
<pb:KR4e0208_WYG_010-27a>¶
論曰余見方孝孺練子寜未嘗不涕泣沾襟也余邑王¶
御史度亦坐姦黨宗家外屬編五百五十户莫為善昭¶
今天子一切宥之豈惟諸臣善昭死且不朽明倫大典¶
聖人不易一時諸臣未免膠柱漢宋要立義較然不欺¶
其志可不謂忠耶或傳澯兒時有妖降於其室為語它¶
日登第除拜頗騐戊寅前數夕復求止之澯不聴神怪¶
之談縉紳所不道信然斷而敢行鬼神避之若澯不愧¶
乃祖矣¶
<pb:KR4e0208_WYG_010-27b>¶
　　　梁儲傳論¶
論曰文康公草秦王制及不草威武大將軍敕縉紳多¶
誦之秦誓稱邦之榮懐杌&KR1150;由一人大臣上輔天子下¶
鎮撫海内豈百司庶府仡仡於展采錯事間哉休休有¶
容天下皆其才矣女無美惡入宫見妒士無賢不肖入¶
朝見嫉文康薦起成都居其下所謂一个臣非耶李文¶
逹名相攻已者必甘心焉近世尤甚小者戍邊大則首¶
領不保文康於李鐸輩反擢用此數公於秦誓何當也¶
<pb:KR4e0208_WYG_010-28a>¶
或疑文康愚於武宗朝大忠無所拂辭悟言無所排擊¶
道固委蛇盖謂是乎¶
　　　梁景行傳論¶
論曰宗烈貳守逺郡輒上書言事此其志豈抑首下僚¶
汶汶已哉漢法令長罷廢用使者言復起以故能盡其¶
才今非進士死灰矣吴獻臣薦宗烈毎自以為弗如也¶
嗚呼非豪傑孰能之若廵撫張公亦非俗吏哉¶
　　　張拱辰傳論¶
<pb:KR4e0208_WYG_010-28b>¶
論曰司寇洪公朝選為余言考察不叙漢宋禁錮名賢¶
之餘烈也故正直之士為時所忌相率入其彀中拱辰¶
見過太宰因憸人劾而違之㣲霍文敏㡬不白倪太宰¶
岳亦莊㫤邑子也㫤既致仕大計復推諸老疾之條如¶
此甚衆乃知文敏真大臣哉¶
　　　陳善藏傳論¶
論曰善藏余同舉人也五十始舉序齒實録今當壯多¶
隠年世變可觀矣人情貪耆禄位髪種種改白為皂仡¶
<pb:KR4e0208_WYG_010-29a>¶
仡道路肩相摩踵相接也丘仲深謂毋令卧而踰嶺足¶
為寒心善藏服官政之年懐璞而不輕試志何逺哉余¶
來大良觀其所為詩畫翩翩千仞之象其人可想見云¶
　　　人物志總論¶
論曰納言周公采謂余志難人物吾吉州更諸儒不敢¶
言志事何者縉紳多而編簡狹口語易生也令公吴人¶
亦云孔子稱斯民三代之所以直道而行孔子次春秋¶
其義則丘業自言何至托於民以自解民無私枉聖人¶
<pb:KR4e0208_WYG_010-29b>¶
違之不能也如以民十六族竝書若髙陽帝辛諸子又¶
多乎哉不然於我何罪齊景公奄有東海不能以千駟¶
得之於民夷齊西山之餓夫也民顧稱之夫亦三代之¶
遺直爾即如子長先生終身空室蓬户褐衣蔬食不厭¶
無子孫闗説至與卿大夫争光梁孟祥余初頗疑及見¶
李世卿志聞於大良父老三代之道猶然在邑中也人¶
謂我自解乎宦官陳凖世卿所録附之¶
　　　唐豫傳論¶
<pb:KR4e0208_WYG_010-30a>¶
論曰𢎞治雜志唐豫余觀其所為鄉約假令非苟知之¶
亦鞠躬君子也是時㑹天下新去湯火黎民得息肩於¶
田畝髙皇帝詳延宿學老儒咸登於朝勸學興禮以為¶
天下先舉孝弟力田𢎞鄉里之化至於永樂家給人足¶
廩廪鄉必世而仁矣故其俗淳龎如此云¶
　　　陳珷傳論¶
論曰余覽珷狀盖出梁文康云成化丁酉正月置西厰¶
五月罷以商輅項忠六月復以戴縉王億至壬寅冬十¶
<pb:KR4e0208_WYG_010-30b>¶
一月以御史徐鏞輩而汪直罷狀珷與郭和抗疏西厰¶
復革乃在戊戌之前恐非也即使不出文康不信其以¶
汪直適戍則人人能道之矣惜也利令智惽行百里半¶
於五十是故君子非無賄之難立而無令名之患詎不¶
信哉鄉里之人無軼材茂行猥自託於無舉無刺徃徃¶
稱賢珷倜儻大節而以眚掩余故表之無令獨蒙惡聲¶
焉且告於好修者¶
　　　薛當時阮珩傳論¶
<pb:KR4e0208_WYG_010-31a>¶
論曰余觀薛阮兩生盖質行而文者也雖不遇而死當¶
時受知於憲僉珩見賞於督學遂致登名簡牒聲施後¶
世若兩生者亦不為不遇哉¶
　　　羅虞臣傳論¶
論曰龎中丞尚鵬讀虞臣上霍相公書未嘗不掩巻嘆¶
息也盖重傷其志云王漸逵言虞臣豪宕使氣不可近¶
晚有養性求仁之意終日仡仡絶筋喘汗於道路之間¶
髙堂邃宇固所願托足而棲乎奈何望崦嵫而太迫老¶
<pb:KR4e0208_WYG_010-31b>¶
子所以貴早服也¶
　　　周氏潘氏李氏傳論¶
三人皆死者嗚呼死生亦大矣丈夫誦法先王言議乃¶
薄千古食焉而避其難要同死至背之况婦人乎三人¶
皆死故首之¶
　　　吴妙静鄧六娘傳論¶
二人皆不字者李承箕不傳六娘而見於鄧寶傳且曰¶
春秋書莒人滅鄫六娘取李氏子後其父不嗣同矣能¶
<pb:KR4e0208_WYG_010-32a>¶
誓不適人節亦有可取焉顧獨遺吴貞女何也豈以尚¶
浮屠乎則疑之乎吴貞女與博羅陳孝女大相類陳氏¶
祠自蕭梁職於龍華寺至督學魏校乃稱孝女云故宅¶
亦為豪右所奪何一轍也又聞倫教梁鑒殷女祐娘不¶
字撫其姪彦¶
　　　選舉志論¶
掇巍科隮膴仕紆紫拕金揖讓萬乘之主食肉貴富上¶
顯父母下為妻子榮利豈非士之情哉君人者非寵禄¶
<pb:KR4e0208_WYG_010-32b>¶
人社稷是保臣人者非竊人寵禄社稷是役修於家壊¶
之天子之廷盡為賈山所愍則何頼焉况也吾修之未¶
嘗而於壊何有不亦鋭乎其舉之乎聞有縉紳大夫與¶
軍將遊於孔子之廟大夫歴指先賢問曰彼為誰彼為¶
誰盖嗤不知書云答曰吾武人吾安能彼之知但聞諸¶
公非進士也問者大慙繇斯以談在彼不在此志選舉¶
於人物之後或舉之而不傳或不舉而傳之即未論世¶
其人盖可知哉景泰置邑選舉乃自宋元地順徳斯順¶
<pb:KR4e0208_WYG_010-33a>¶
徳矣先賢良方正諸科古之道也乃録進士次舉人次¶
嵗貢今之制也吏而官之不遺昭噐使也武舉竝録視¶
鄉貢也貤䕃附焉選舉之所及也納粟與焉選舉衰矣¶
他志或及義民非仕格吾無取焉¶
　　　雜志論¶
天地之道豈不大哉帝車中央或緯或經㣲星一萬附體而¶
成三條四瀆主名山川培塿灉濋其别相聯故有大而不可¶
遺有小而不可捐胥徒府史乃備百官五色不雜不成文章¶
<pb:KR4e0208_WYG_010-33b>¶
五味不雜不成和羮五聲不雜惡覩雲門之與咸英故曰雜¶
者物之賾也理之囿也所求於雜無不有也是故孔子傳易¶
雜卦終焉班孟堅諸子十家居其一見王治之無不貫相生¶
而不如水火相成而不如仁義敬和則余之所録也夫¶
　志論二¶
　　永安縣¶
　　　圖敘¶
畫方計里圖其疆域郡縣大小若户口田賦多寡并圖¶
<pb:KR4e0208_WYG_010-34a>¶
之羅文恭法也余業用於惠安順徳矣永安初縣山尤¶
厜㕒命虞道工乘樏以圖圖凡四都三而總一參伍錯¶
綜博訪故老三四易而始就夫圖山川猶貌人也長短¶
肥瘠不肖况乎經脈則何貴焉戸口田賦籍在縣綱目¶
不相凖正之一以目而御綱都列各圖而登萬厯十年¶
之籍賦更之所出也弓田書於其都皆其都之田也屯¶
田附焉亦其都之田也各圖不書田麗於人非一都之¶
田也田有官民賦有輕重琴江與兩都亦復不同賦役¶
<pb:KR4e0208_WYG_010-34b>¶
志具矣¶
　　　代令作¶
石洞葉先生與念菴羅先生善法廣輿圖畫方計里以¶
圖永安覈户口田賦而正版籍之誤心亦苦矣不佞則¶
有感焉幅&KR0695;七百里可謂大版籍厪七里可謂小法為¶
户七百七十寓籍居半老子稱小國寡民非耶治大國¶
若亨小鮮小將若何覩其小撙節愛養之心生矣圖其¶
大生聚敎訓之心生矣是治小國之道也不佞之未能¶
<pb:KR4e0208_WYG_010-35a>¶
逮以俟君子¶
　　　志敘¶
葉春及曰永安七里立邑厪十八年天地無窮雖萬世¶
可知也則在今乎則在今乎故志之邑胡以始邑胡以¶
制作建置志第一聚衆人而為令合衆井而成邑作都¶
里志第二以辯區域以奠民居以阜財求以固封守作¶
山川志第三有土有民斯田賦可則而更繇可事作賦¶
役志第四物有美人有習本乎土之所為使作俗産志¶
<pb:KR4e0208_WYG_010-35b>¶
第五阜民成俗其惟良有司乎作官師志第六無謂五¶
步必有異卉作人物志第七前事之不忘後事之師也¶
作前事志第八凡八篇其事核其辭危其稱文小而鏡¶
鑒大知我之不知罪則有矣原撰次之意作永安志敘¶
　　　代令作¶
永安承大亂之後民得去湯火歸田野剪荆棘敺豺虎¶
而居之惟是篳車藍縷尚不足以佐百姓不佞謬吏兹¶
土夙夜競兢撫流徙度土田定賦更薄征斂重積貯養¶
<pb:KR4e0208_WYG_010-36a>¶
孤疾本秩禮嚴什伍治兵戎詰奸慝正罪法伐山通道¶
自官寺學校祠廟倉廥城池至於杠梁廏置亦增修矣¶
三皇以前㡬千萬嵗其君神聖生人之道豈真如鹿豕¶
然一無事者唐虞來乃頗可著則非載記之故乎邑新¶
猶開闢之始也失今不記後何觀焉以請石洞葉先生¶
葉先生為作八志綴以四圖其於疆里山川徭賦民風¶
吏治賢士大夫理亂之原阸塞户口多少强弱之處燦¶
然具矣後之君子求治理故於是乎在豈惟不佞頼之¶
<pb:KR4e0208_WYG_010-36b>¶
　　　建置志論¶
論曰折置之議已始於嘉靖三十四年是時賊楊立誅¶
府以歸善秋鄉鳯凰岡磜頭等違縣五日海豐鵝埠嶺¶
違歸海兩縣亦各二日山海之寇儵忽出没最要害度¶
地創縣控制便南贛督府下其議竟寢楊載鳴則謂歸¶
海諸邑地若廣逺戸口寖耗得其人察姦馴暴不降堂¶
序而山谷具達奚必增邑不然徒益民一厲也力勝百¶
鈞而加之萬蔑不仆矣嗟夫當時議行豈有一十四年¶
<pb:KR4e0208_WYG_010-37a>¶
殺戮之慘乎賊不畏民朝廷之畏官亦然故賊鮮犯城¶
官惟城兢兢民蔑如也永安縣民乃免於鋒鏑咽而固¶
有食可廢哉若鵝埠嶺覆疏具矣¶
　　　烈女傳論¶
石洞子曰賊起嘉靖庚申歴十三四年横行六七百里¶
破寨㡬百婦女虜者幾千人矣惟余母姨方氏陳子明¶
妻諸生王國禎妻余母舅方世景女及黄五姐烈而死¶
豈非難哉是皆正氣鬱於胷中莫邪為鈍矣豈非難哉¶
<pb:KR4e0208_WYG_010-37b>¶
　　　永安縣圖論¶
縣違郡城二百餘里重繭三日乃至水行自倍皆﨑嶇¶
萬山中異時未縣罪人梨來者鮮龍蛇易生嘉隆間盜¶
賊蝟毛而起其地然也縣宜矣取歸善古名寛得長樂¶
琴江凡三都北抵康禾南據烏禽嶂袤一百一十里東¶
距米潭西至龍川江廣二百一十里幅&KR0695;幾七百里連¶
嵕複嶂盡其地徯隧㟏岈少夷衍或二三十里無室廬¶
故在版之里厪七正戸七百七十多歸善受田之人也¶
<pb:KR4e0208_WYG_010-38a>¶
琴江好氣而足智古名寛得椎少文地肥美饒五榖大¶
家以儒術顯則三都同耳古名縣治在焉列肆而居執¶
役而食皆異邑無土著者城内虛議鬻官地而賤其價¶
予民實之甚善茹毛飲溪便利久恐未必樂從也逺方¶
竒民聚琴江古名寛得傭耕逋民隠之第此鷹而彼虎¶
也舊屯十二今存其七廢等兩巡司本以游徼為官無¶
為厲多矣四竟今無虞乎上鎮黄花北近藍能大小逕¶
東出程揭貉獠坪南嶺南通螺溪馬公寨黄峝新村捲¶
<pb:KR4e0208_WYG_010-38b>¶
蓬南鄰松坑盌窰徃皆盜賊門户獨西無外患可徒睫¶
之視哉¶
　　　古名都圖論¶
自欖溪入筰行二百里至火帶皆古名古名之圖三其¶
序盖江口始今不能别自火帶以下皆秋鄉江旁溪注¶
之甚衆水道紆曲舟行半日從陸以趨尚不及數里云¶
兩山蹙沓江流如線樹木蔚薈故多鬰燠之氣民皆佃¶
作度下石則林田烏石以上乃有著姓巖前有葉太守¶
<pb:KR4e0208_WYG_010-39a>¶
其人賢者匪獨科第重也地膏沃饒五榖然多富人之¶
産秋冬間漕歸舳艫銜接水湍石徑灘三百六十乃至¶
瀧頭上益淺不可漕載不過十石令之藩議疏濬之排¶
其填閼而鑿横江之石亦鋭矣春夏水漲沙隨之行石¶
礧礧京積恐不能卒就也縣在此都民亦勞止圍子&KR0146;¶
李郊若竹車峝間皆有猺依憑崖谷伐山而㽦爇草而¶
播患吾擾彼彼不為患磜頭山烏禽嶂昔固盜區而相¶
思逕通下嵐&KR0008;石逕通松坑鳯凰逕通梁化梅坑逕通¶
<pb:KR4e0208_WYG_010-39b>¶
陽烏潭亦通松坑烏禽嶂亦通陽烏潭羊角嶂通左坑¶
散灘逕通藍口設有掲竿之徒皆要害今周道矣安定¶
休息庶其樂俗乎¶
　　　寛得都圖論¶
北界河源二合南趾古名東入縣而佛子凹綰轂其口¶
龍川江西下都之門戸在焉義容神兩江皆皇流衡貫¶
都内入龍川江而神江之源最逺聚落數十盤錯兩江¶
間被山排碕豐草茂樹散為夷陸原隰衍沃自昔以為¶
<pb:KR4e0208_WYG_010-40a>¶
上田瀝口其望姓也藍能作難則栢埔不得安枕桃子¶
園阸塞弄兵之民負焉故苦竹派祈望嘉靖中徙寘于¶
此今舊貫矣瀕江南北要津有傳有司嵗發廪錢共其¶
擊刺一候人任耳民不與知惟當縣孔道行李之徃來¶
屝屨是給負輓之役讁及穉子寡婦不免&KR0008;&KR0008;勞人將¶
息肩於苦竹派由清溪度員墩出猪母坑右手之螫而¶
嫁於左夫非七尺之軀哉惟仁人免我願在位者之仁¶
之也上下窖鐡冶昔嘗鼓鑄下鳯凰岡隃梁化因材於¶
<pb:KR4e0208_WYG_010-40b>¶
山以入幕府佐饟後賊大起咽之是懼不敢言鼓鑄事¶
矣鶴子&KR0008;銀穴睨者大衆若然其咽恐甚山海天地之¶
藏也待虞而出待工而成待商而通商不出則三寶絶¶
第吾疾方瘳奚敢復益之哉¶
　　　琴江都圖論¶
石馬西馳突起鷄公嶂過芙蓉逕入都白葉簾紫官山¶
諸嶂怵㚟南走隃貉獠坪至南嶺出漏裏海豐歸善之¶
山由此始矣是為邑之脊旅水東西分流若兩脅然西¶
<pb:KR4e0208_WYG_010-41a>¶
皆入秋鄉江東㑹琴江入横流渡言語習尚與古名異¶
山川風氣信不誣哉都多著姓有詩書之敎矜然諾而¶
好氣其民務稼穡饒積聚有餘以出米潭大梧至潮上¶
鎮中鎮其㑹也上方近河源密坑海豐長樂之間逃軍¶
坑直其下方異時兩處丱開奸民趨之如水赴壑則南¶
嶺赤溪以至上鎮當其要道日夜行鞫鞫不絶東與海¶
掲程鄉地比三縣盜起不得安枕而卧矣故昔壘寨是¶
都為獨多云宋末文信國提兵至循屯南嶺當是時四¶
<pb:KR4e0208_WYG_010-41b>¶
面楚歌死灰能復然乎嗟嗟一旅一成克復舊物天若¶
祚宋因龍川之迹制南粤之兵庶幾夏后之烈惜哉天¶
之所廢千載下徒令忠義之士眥裂髪豎仰南嶺起敬¶
耳繇是而觀南嶺信險固不義之民徃徃負之乃設文武將¶
吏屯戍其地今空壘矣狡然思逞其兇何日蔑有其可忽諸¶
　志論三¶
　　博羅縣(博羅縣修志革已具學憲旴江羅公謂太/守林公必葉絅齋於是别駕請於先生盡)¶
　　　(刪潤焉作者不悦分部公亦不悦駁下博/士弟子弟子弃之志遂罷今録一十篇)¶
<pb:KR4e0208_WYG_010-42a>¶
　　　地理志論¶
古者畫地居民豈若布帛幅裂爾哉上觀天時隂陽風¶
雨殊焉下察地理廣谷大川異焉中驗人事剛柔緩急¶
分焉故豐可新閭巷里社可改山川不可易也博羅秦¶
縣得名之故班史不詳或言三山一股浮海來傅於羅¶
山山名羅浮縣名博羅職此轉傅為博然西漢書已稱¶
博羅矣第羅浮若蹲䲭象山扶輿旁薄上走河源下至¶
増江之口官寺邑屋縉紳素封咸在如令崧嶽不誣兹¶
<pb:KR4e0208_WYG_010-42b>¶
邑謂不藉於山川不可也他若隄防亭臺津梁墟市閭¶
閈古蹟丘墓與夫移風易俗之道雖人官之能而因地¶
之利并著之作地理志¶
　　　津渡論¶
葉春及曰渡當孔道官募渡人屬於民者則民自募嵗¶
取其直以供賦事此皆世業載在負版郡賦役志嘉靖¶
三十一年渡六十八可考也歸善李令因競盡奪於官¶
使人人自渡謂抑兼并無總貨於一人其名似美故上¶
<pb:KR4e0208_WYG_010-43a>¶
官信而行之城下艇多或可以濟大江舟楫上下有程¶
孰利一錢而艤舟以渡也荒村窮谷竟日無舟臨河浩¶
嘆若有主朝夕於斯行李徃來無寜濡滯此於利害相¶
去逺矣况鄉人渡者率不與直塲圃既登家賦粟一斗¶
渡廢即得舟加索不免終嵗所費數倍此外邀虛名内¶
貽實禍者也李在勢已不行但有牘民洶洶若博羅諸¶
渡多豫章置里正収直以奉烝嘗東莞鍾憲副鼎貴利¶
而奪之為豫章者宜左袒矣¶
<pb:KR4e0208_WYG_010-43b>¶
　　　祀典志論¶
邑必建學建學必祀先師禮莫殷此先師廟遍天下皆¶
謂據我此蘇氏得泉之喻也夫人履后土而戴皇天食¶
土之毛山川流峙吾竟風雲雷雨隆施吾竟若社稷若¶
城隍功最鉅徳施於民則祀况十宗乎鬼而歸之乃不¶
為厲皆經祠載於令甲鬼道勝故多淫於是山川爵臣¶
子王髙皇革於前肅皇正於後可謂明聖者乎宦賢二¶
尤儳冒神不享非類言行悖於聖人非類甚矣强而置¶
<pb:KR4e0208_WYG_010-44a>¶
諸宫墻之畔死而有知能不顙泚孝子慈孫慎毋泚其¶
先人哉作祀典志¶
　　　名宦傳論¶
博羅令始於秦是時趙佗比肩事主列城而居崛起龍¶
川遂并嶺表南面稱孤博羅不能代興與天下誅無道¶
秦後世無稱可恨也天下一家儋人之爵食人之禄恵¶
安元元其柄在我方駕卓魯孰能禦之名亦闇而弗章¶
何哉上下千餘年惟豫章以學顯仙遊以死重諸君子¶
<pb:KR4e0208_WYG_010-44b>¶
隨時建事大氐如此矣人言賤近貴逺目所覩覯其勢¶
必然如令聖果仲尼而吾乃為西家𤣥果子雲而吾乃¶
為中壘不然以今視昔反令人賤逺耳因舊載稍增之¶
作名宦傳¶
　　　王亘傳論¶
肇慶志王亘淳熙中為博羅令築隨龍蘇村二堤百姓¶
頼其利後知南恩一統志誤作旦於是博羅名宦稱宋¶
丞相前博羅令王文正公楊載鳴知非文正乃云王旦¶
<pb:KR4e0208_WYG_010-45a>¶
淳祐間人與文正同名遂誤舉而誤書之也豈知其為¶
亘乎千里謬於毫釐信矣¶
　　　流寓傳論¶
君紫宫負黼扆袗衣鼓琴則治世之士哉而堯舜是矣¶
登嶄巖友鹿豕潄石枕流則避世之士哉而巢繇是已¶
堯之汾水黄帝之空同無亦遊方之外依托而言非其¶
質也要之山林朝市静躁不同謀野而獲登髙而賦故¶
抗志虛曠玩心髙明者徃徃麏至乃若逐臣遷客為世¶
<pb:KR4e0208_WYG_010-45b>¶
所仇危於累卵抑鬱牢愁無所憤洩不若緇黄免於榮¶
辱王喬韓衆庶幾旦暮遇之駕八龍載雲旗以翺翔於崑¶
崙之陽赤水之濵若屈原逺遊是也羅浮靈岳在邦域¶
中自昔放逐南來匪不遊覽當其暫得於心蜉蝣天地¶
恬澹愉快若出世網百世之下清風灑灑有鳯凰千仞¶
之象亦未為不幸哉作流寓傳¶
　　　人物傳論¶
選舉志士之舉者人物惟其賢舉不舉勿論矣故有舉¶
<pb:KR4e0208_WYG_010-46a>¶
而不傳或不舉而傳之匪徒録獻臣亦彰潛徳示戒勉¶
也如令舉者悉傳志足矣又焉用此博羅崇山巀嶭而¶
羅浮象為之宗峻峭嶄巖萬仞壁立有忠節亷介之象¶
旁薄重厚有垂紳端笏正色立朝安社稷殿邦家之象¶
清水白石飛瀑流沫有濡毫灑翰珠璣錯落之象部婁¶
纍纍其子孫也王御史雖家歸善水東系出水北汪思¶
言獻之大有何孝子張司徒若融縣之節伯仲彭澤謂¶
嶽神非耶嗟嗟天地常存山川不改靈淑之氣豈有息¶
<pb:KR4e0208_WYG_010-46b>¶
耶然志難矣楊載鳴嘉靖丙辰纂郡志最好綜核其言¶
傳恵人物而益信鄉評之重也一善惟恐弗書一不善¶
惟恐書之直道而行其是之謂矣而不録於載鳴者誣¶
其為郎時闗説不從用此釋憾則誣能免於後乎郡壬¶
寅志分傳丙辰不分而有附傳今聯綴書之覽者如校¶
文髙下自見列女亦人物也姚宻女之列千載之下讀¶
之髪豎何論竇氏哉作人物傳¶
(御火某于甲丙辰志不録必有以矣縣志草所上如丙/辰郡倅所請如縣志草後其家謁于郡以强先生不可)¶
<pb:KR4e0208_WYG_010-47a>¶
(則自為傳言武定之敗御史上變朔方釁起又以諌被/杖云考武定恣横楊文襄惡於始劾者御史趙鏜夏貴)¶
(溪惡於終劾者給事中髙時則下獄死矣總督侍郎曾/銑上復朔方議咸寜侯仇鸞訐之貴溪竝坐於是上怒)¶
(臺諫皆杖之十本以不諫杖而欲冒忠諫之名里人/可欺國史可掩乎先生持論不詭隨人皆此類也)¶
　　　張津傳論¶
葉春及曰余聞劉丈人梧四明余本督學嶺南行部至¶
惠稱廣漢不絶口曰吾明聖之聖即吾不能嶺南一人¶
也張生沆謁王伯安於䖍州伯安受謁曰廣漢在歸而¶
求之有餘師沆謂碩吾壹不知而翁之名之重也責沈¶
<pb:KR4e0208_WYG_010-47b>¶
宜矣張家傳亦四明人㑹余公車當是時島夷孔棘家¶
傳言父老毎泣張太守在吾豈憂島夷哉名不虛立士¶
不虛附信矣碩與余善愿樸不類貴介公子少應鄉試¶
朋儕囂於黄文裕之門黄時以解首家居相與争言而¶
獨指目碩通志遂有詆詞以此相復何異賈豎女子霍¶
文敏言順徳博羅兩司徒皆貧雖未考當任子如章文¶
懿語在兩粤便事若文敏豈不賢哉邑令李長盛欲為¶
請諡如蕭山魏驥廣昌何喬新不果其奏具存¶
<pb:KR4e0208_WYG_010-48a>¶
　　　翟宗魯傳論¶
余聞尚書郎琯其舅臨河欲渡脰㾓矣適一生來請負¶
長者既渡問為誰拱手曰翟宗魯久之乃知為翟先生¶
翟先生自諸生慕古人多竒節别傳淵明軼事附㑹不¶
免水流濕火就燥居上流天下之善皆歸曷足怪哉以¶
余所見翟先生義至髙其貧逾甚即淵明何以加焉然¶
淵明本老莊不耻乞食江州使龎通之齎酒邀於栗里¶
至則欣然共酌其達如此先生步趨孔孟惟誠敬為兢¶
<pb:KR4e0208_WYG_010-48b>¶
兢嚴於一食一飲故人以為苦太上甘節其次苦節其¶
下喪節苦之不敢猥藉口於甘夫然故多饕餮之徒矣¶
　　　雜志論¶
説文雜五采合也從衣從集佳在木上亦其義哉人情¶
美繡而惡雜畫繢之事雜五色五采備而後繡成若之¶
何惡之文猶製錦巨細竒正典常諔詭法語寓言并苞¶
兼總而文備矣寜獨諸子而有雜家易之雜卦左之錯¶
經皆是物也第明天地之性則神怪不能惑知萬物之¶
<pb:KR4e0208_WYG_010-49a>¶
情則非類不能罔雖小蟲水草樝梨橘柚酸辛酸苦縮¶
唇澁齒日陳乎前恃以養生則不越乎五榖也作襍志¶
　¶
　¶
　¶
　¶
　¶
　¶
<pb:KR4e0208_WYG_010-49b>¶
　¶
　¶
　¶
　¶
　¶
　¶
　¶
　石洞集巻十¶
